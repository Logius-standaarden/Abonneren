## Wat is het Federatief Datastelsel?

Het Federatief Datastelsel (FDS) is een architectuurprincipe voor het **ontsluiten van data bij de bron** tussen verschillende overheidsorganisaties, zonder dat centrale opslag nodig is. Data blijven waar ze horen (bij de bron), en worden via gestandaardiseerde interfaces toegankelijk gemaakt.
## Wat betekent "notificeren" binnen het FDS?

Notificeren betekent dat een overheidspartij (bijv. een gemeente, het CBS of de Belastingdienst) **op de hoogte wordt gebracht** van relevante wijzigingen in datasets van andere partijen, **zonder dat die partij actief hoeft te poll-en** (periodiek opvragen).

## Waarom zou je abonneren?

Ongeacht of we het hebben over het huidige landschap met centrale voorzieningen of ons proberen in te beelden hoe de toekomstige gedistribueerde omgeving van FDS er uit moet komen te zien, zal je hoe dan ook afspraken moeten maken om notificeren mogelijk te maken.

Een daarvan is een **abonneringsfunctie**. De kern:  
 _"Een partij (burger, bedrijf of overheidsorganisatie) wordt automatisch op de hoogte gesteld van relevante wijzigingen of gebeurtenissen."_

In **alle domeinen waarin tijdige en gerichte informatie cruciaal is**, vervult zo’n mechanisme een noodzakelijke rol.

Zonder een abonneringsfunctie moet een partij telkens zelf controleren of er iets is veranderd — inefficiënt en belastend. Hier zijn de technische redenen waarom een **subscription mechanisme** nodig is:

### 1. **Event-driven architectuur** (EDA)

- Het FDS leunt op principes van een event-driven architectuur: in plaats van pull (ophalen), is het wenselijk om push (versturen bij verandering) methodiek te gebruiken.
    
- Een abonneringsfunctie maakt het mogelijk om _asynchroon_ op events te reageren: zodra er een wijziging optreedt bij een databron, worden abonnees automatisch geïnformeerd.
    

### 2. **Schaalbaarheid en efficiëntie**

- Bij duizenden dataconsumenten is het niet schaalbaar als elke consument continu de data opvraagt.
    
- Abonneren op notificaties reduceert netwerkverkeer en belasting op (vaak geraadpleegde) bronregistraties.
    

### 3. **Ontkoppeling van systemen**

- Met een abonneringsfunctie kunnen producer en consumer onafhankelijk opereren. Dit vermindert de nood voor allerlei koppelingen tussen de verschillende systemen, zeker als er ook een eenduidige berichtenvormaat/standaard wordt gehanteerd.
    
- De dataleverancier hoeft niet te weten wie precies de data gebruikt, alleen dat iemand zich heeft geabonneerd.
    

### 4. **Betrouwbare levering via message brokers**

- Via technologieën als **webhooks**, **Message Queues (bijv. Kafka, AMQP)** of **Pub/Sub** kan je notificaties betrouwbaar afleveren.
    
- De abonneringsfunctie registreert endpoints, bewaakt levering en ondersteunt retries bij storingen.
    

### 5. **Behoefte aan selectieve notificaties**

- Afhankelijk van de gekozen technologie, zouden abonnees kunnen aangeven **op welke events of data-attributen** ze willen worden geattendeerd.
    
- Denk aan: “Stuur mij een notificatie als het woonadres van een persoon verandert binnen gemeente X.”
